<html>
<head> 
<title> Khrystyna K </title>
</head>
<body bgcolor="#9932CC">

<h2><center><FONT    FACE = "century gothic"
SIZE = +3 COLOR = "white"><i>Фі́тнес:</center></font></i> </h1> <br>

<img src="Fitnes.jpg"  width="" height="">
<img src="Fitnes2.jpg"  width="600" height="400">
<p>Фі́тнес (англ. fitness — пристосованість, здатність до витривалості) — це напрямок масової, спортивної й оздоровчої фізичної культури, який спрямований на покращення загального стану організму людини, його тренованість та здатність опиратись негативним впливам зовнішнього середовища шляхом виконання простих та комплексних вправ в музичному супроводі чи у визначеному такті, допомагає в корекції форм та ваги тіла та дозволяє закріпити досягнуті результати.
<p>Виділяють п'ять основних компонентів фітнесу: сила, витривалість, аеробні навантаження (серцевосудинна витривалість), гнучкість та загальна особиста гігієна (правильне харчування, розпорядок дня, відпочинок, особиста гігієна, гігієна навколишнього середовища та праці…), що робить його практичною реалізацією науки «Валеології».
<p>Фітнес, як спортивно-суспільна наука, виник в древні часи, і мав назву «фізична культура», який абсолютно жодним чином не торкався змагального поняття «спорт» і відповідав виключно за комплексний розвиток здоров'я, духовності, працездатності, ментальності та соціальності тієї чи іншої людини.
<p>Паралельно, але окремо один від одного, розвивалися два типи фітнесу — європейський (після 1492 року — євро-американський) та східний.
<p>В основі різниці систем фізичної культури Сходу та Заходу лежать відмінність менталітетів, філософій, національних особливостей, які виразилися й в області фізичних вправ та технік, різні механізми керування рухами.
<p>Джерелами західного мистецтва руху були танці, які прийшли з ритуалів, з психофізичного досвіду архаїчної людини пізнавати свою сутність та лікувати себе й своїх одноплемінників. Також, задіяно тут раціональний функціональних підхід (фізичні вправи спрямовані на покращення фігури та функціонування серцево-судинної системи).
<p>В європейській системі фітнесу принциповою була та залишається естетика тіла, якій багато уваги приділяли та проробляли в Древній Греції та Римі, що яскраво прослідковується на стародавніх скульптурах.
<p>На Сході фітнес розвивався більше як мистецтво руху (популярна зараз китайська система оздоровчих тренувань «Ушу» з його різновидами, так само, як і система іншої східної фізичної культури — йога) — це філософія, ціла система стародавніх заповідей, наука про життя в єдності з природою, які в тій чи іншій мірі пов'язані з медитацією.
<p>***
<p>
</body> 
</html>